Fõoldal 
A Sümegi Vár 
Osztálykirándulás 
Programok 
Enne-inna-aludna 
Kapcsolat 
A Sümegi Vár története

"A vár messzirõl, a körkörös irányból érkezõnek megmutatta magát, megmutatta erejét. Magabiztosan, egyértelmûen.....Naponta többször láthatom. Szükségem van rá, hogy lássam. Nemcsak azért, mert szépségével erõt, bátorítást ad, a diákévek eleven emlékével, hanem fõképpen azért, mert jelkép. Az emberi teljesítmény, az emberi jelenlét folyamatosságának, történelmi léptékének megjelenítõje. Magam, magunk fölé emel. A szó szoros értelmében magasan tartja a mércét."

Dr.Högyész László:Sümeg évszázadai , 1989. Veszprém

A Sümegi Vár az ország egyik legszebb, viszonylag épen megmaradt középkori erõdje, amely a környezetébõl magasan kiemelkedõ kopár hegytetõre épült. A vár területileg három nagyobb egységbõl, a külsõ-, a belsõ és fellegvárból áll. Építése több korszakra osztható. Az 1260-as években épült meg a vár legrégebbi része, a fellegvár Öregtornyának alsó szintje, melyen egy fából készült emeleti toronyrész állhatott. Változás a 14. században az Anjou-királyok idején következett be. Ekkor került sor a vár szervezeti erõsítése mellett a fellegvár falainak és az Öregtorony felsõ szintjének megépítésére, a meglévõ épületek javítására.

A vár nagyobb bõvítéseit a 15. század folyamán Gathalóczy Mátyás (1440-1457), Vetési Albert (1458-1486), majd ifjabb Vitéz János (1489-1499) püspökök idejében végezték. Elõször a kis vár elõtti nagyobb méretû fennsíkot vették körül magas várfallal, nagy udvart alakítva ki. Vetési püspök tevékenysége alatt megépítették a Belsõ Kaputornyot, elkészült a vár déli szikláin a palota. Egy késõbbi idõszakra tehetõ a Külsõ kaputorony és a pártázatos, lõréses várfal építése. A kápolna kialakítását Vitéz János püspök nevéhez kapcsolhatjuk.

A következõ nagyszabású építkezés azután indult, hogy Veszprém 1552-ben török kézre került, és a püspökség a sümegi várba menekült. A munkálatok Köves András püspök (1553-1568) és Ormányi Józsa várkapitány vezetésével folytak. Elõször a vár északi sarkán építettek egy kétszintes, nagyméretû ötszög alaprajzú bástyát, melyet a késõbbiekben Köves püspökrõl neveztek el, majd átépítették a palotaszárnyat.

Széchenyi György püspök (1648-1658) nevéhez fûzõdik a sümegi vár püspöki székhellyé avatása és õ kezdeményezte a palotaszárny barokk stílusú átalakítását is.

Utódja, Sennyei István püspök (1659-1683) folytatta a vár építését, megerõsítették a Külsõ kaputornyot, mellé magas bástya került, amely a püspök nevét viseli. A vár építésének története Széchenyi Pál püspökségével (1687-1710) zárul. Ekkor a javítások mellett újabb építkezések is folyhattak. A vár hanyatlása a következõ század elején kezdõdött. A Rákóczi szabadságharc után, 1713-ban felgyújtották, ettõl kezdve a vár két és fél évszázadon át pusztulásnak volt kitéve.

1957-ben láttak hozzá a vár hét éven át tartó feltárásához és helyreállításához.A vár hosszú éeveken keresztül a Megyei Idegenforgalmi Hivatal kezelsésben állt, de az évek alatt elmaradt karbantartási munkák hiánya miatt 1988-ra a vár élet -, és balesetveszélyes állapotba került. Az akkori sümegi város vezetés , a Sümegi Tanács magánszemélyt keresett a vár üzemeltetésére.

1989-ben a Papp család jelentkezett a vár üzemeltetésére. Az elsõ években megkezdték a romok eltakarítását, valamint az élet -, és balesetveszélyes helyek helyreállítását. A Országos Mûemlékvédelmi Hivatallal engedélyével megkezdõdtek a várban a felújítási munkálatok is. A vár tornyai új héjalást kaptak , a termek egyre több és több színvonalas kiállítással gazdagodtak. Köszönhetõen a várban megrendezésre kerülõ idegenforgalmi programoknak, valamint a folyamatos fejlesztéseknek a Sümegi Vár ma már az egyik legkedveltebb kirándulóhellyé vált a magyarországi turisták körében.
{Sümeg 2017} 